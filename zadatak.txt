Potrebno je napraviti React aplikaciju koja će funkcionirati poput štoperice.

Štoperica se sastoji od prikaza trenutno štopanog vremena, dugmadi za interakciju sa štopericom, te popisa prethodno štopanih vremena.

Dugmad na štoperici ima mogućnosti START, STOP, LAP, i RESET.

START dugme započinje štopanje. Vrijeme se štopa u desetinku sekunde i osvježava prikaz trenutno štopanog vremena. START dugme radi samo ako se vrijeme trenutno ne štopa.

STOP dugme zaustavlja štopanje. Nakon pritiska dugmeta trenutno štopano vrijeme prikazuje vrijeme u trenutku kada je štopanje zaustavljeno. STOP dugme radi samo ako se vrijeme trenutno štopa. Ako je štopanje zaustavljeno, START dugme nastavlja sa štopanjem u trenutku zaustavljanja.

LAP dugme bilježi trenutno vrijeme štopanja u popis štopanih vremena i odmah započinje štopanje iznova (od 0). LAP dugme radi samo ako se vrijeme trenutno štopa.

RESET postavlja trenutno štopano vrijeme u 0, bez obzira na to štopa li se vrijeme u tom trenutku. RESET dugme radi uvijek.

Štoperica treba biti realizirana u obliku stateful class komponente imena Stopwatch.

Stopwatch komponentu treba uključiti u glavnu App komponentu koja predstavlja aplikaciju.

Upute u koracima:

1. Napraviti novu React aplikaciju putem create-react-app
2. Definirati JSX strukturu štoperice - položaj timera, dugmadi, i popisa vremena.
3. Definirati state sa timerom i popisom
4. Prikazati timer i popis putem JSX-a
5. Definirati event handler za START dugme
6. Definirati event handler za STOP dugme
7. Definirati event handler za RESET dugme
8. Definirati event handler za LAP dugme
9. Pretvoriti stateful class komponentu u function komponentu koja koristi hookove
10. Objaviti kod u javnom GitHub repozitoriju

Bonus zadaci:

1. Razdvojiti Stopwatch komponentu na stateful i stateless dijelove: stateful dio staviti u App komponentu, a stateless dio u Stopwatch komponentu
2. Dodati dugme CLEAR za brisanje popisa štopanih vremena
3. Popis štopanih vremena prikazati na način da su vremena poredana od novijih prema starijima
4. Prikazati vremena u formatu '00:00:00.00', odnosno 'sati:minute:sekunde.desetinke'
5. Realizirati START / STOP funkcionalnost kroz jedan button koristeći conditional rendering
